---
layout:                 post
title:                  "Dojście tylko do Kamieńczyka"
subtitle:               "wyciąg w serwisie a chciałem dostać się na Szrenicę, oblodzona prawie cała trasa"
date:                   2016-11-13 18:00:00
author:                 "Aleksander Kwiatkowski"
header-ext-img:         "https://drscdn.500px.org/photo/183241207/q%3D80_m%3D2000/736bf2de38bd0ddec97f0958722c4947"
categories:             trip
tags:                   [main, hike, photo, todo_media]
towns:                  [dolnoslaskie, szklarska_poreba]
lands:                  [karkonosze]

coords:                 [{"route": [[50.83266,15.51860], [50.82517,15.52529], [50.81864,15.51744], [50.81739,15.50310], [50.81872,15.50238], [50.81398,15.49624]], "type": "hike"}]
distance:               6
time_spent:             4


pois:


---

[wiki-szklarska]: https://pl.wikipedia.org/wiki/Szklarska_Por%C4%99ba
[wiki-karkonosze]: https://pl.wikipedia.org/wiki/Karkonosze
[wiki-swieradow]: https://pl.wikipedia.org/wiki/%C5%9Awierad%C3%B3w-Zdr%C3%B3j
[wiki-kamienczyk-wodospad]: https://pl.wikipedia.org/wiki/Kamie%C5%84czyk_(dop%C5%82yw_Kamiennej)
[wiki-walbrzych]: https://pl.wikipedia.org/wiki/Wa%C5%82brzych
[wiki-szklarska-gorna]: https://pl.wikipedia.org/wiki/Szklarska_Por%C4%99ba_G%C3%B3rna
[wiki-szrenica]: https://pl.wikipedia.org/wiki/Szrenica
[wiki-kamienczyk]: https://pl.wikipedia.org/wiki/Schronisko_%E2%80%9EKamie%C5%84czyk%E2%80%9D


Wstęp
-----

Od chyba trzech lat chciałem zrobić zdjęcia ośnieżonych pól podczas zachodu
(lub wschodu) słońca. Coś podobnego udało mi się zrobić
na początku tego roku w
[okolicy Międzylesia]({% post_url 2016-01-17-spacer-po-okolicy-miedzylesia %}),
chociaż przez ukształtowanie terenu nie byłem w pełni zadowolony - słońce
schowało się a górami.

Miała być bardzo dobra pogoda i nie mogłem przeoczyć nadarzającej się sytuacji.
Przez cztery dni niebo miało być idealnie czyste. Wybrałem
[Szklarską Porębę][wiki-szklarska] gdyż jest do niej dobry dojazd kolejowy,
a [Karkonosze][wiki-karkonosze] są dość wysokimi górami - największa szansa
na śnieg i dobre widoki.

Szczegóły
---------

Ruszyłem pociągiem z Poznania po godzinie 6-tej obserwując rzadki widok tej
jesienii - słoneczny poranek. Wyż zaowocował przymrozkiem, który oszronił
trawę i drzewa. Słońce dorzuciło trochę koloru do scenerii. Tereny bliskie
Poznania tego poranka były znacznie ciekawsze niż ostatnimi czasy.

Po niecałej godzinie jazdy w wagonie restauracyjnym coś zaczęło się palić. Gdy dym zaczął
lekko szczypać w oczy obsługa już poprosiła o zmianę miejsca. Nie było
otwartego ognia i nie wiadomo, co się paliło.



Na wysokości [Wałbrzycha][wiki-walbrzych] pobliskie górki
bardzo ładnie przechodziły gradientem ośnieżenia.



Po dotarciu do stacji [Szklarska Poręba Górna][wiki-szklarska-gorna]
miałem problem z wyjściem z
pociągu. Nachalni ludzie nie rozumieli podstawowej zasady, że należy najpierw
przepuścić osoby wysiadające. To nawet dla ich dobra. Jeżeli jest mało miejsca to
szybciej wejdą do pociągu jeżeli mnie przepuszczą, niż jak będę zmniejszał przepustowość
blokując wejście.

Dzisiaj była niedziela i trochę ludzi poruszało się po mieście. Większość to
były zwykłe osoby, którzy przyjechali odpocząć i pojeść, a nie się zmęczyć.



Zostawiłem moje rzeczy w bazie i ruszyłem aby zobaczyć trasę dojściową
na [Szrenicę][wiki-szrenica]. Po drodze zauważyłem, że wyciągi mają
przerwę serwisową. Cały listopad i początek grudnia (albo do 2-go, albo do 7-go)
to brak dostepnych wyciągów. Przyznam, że planowałem ich użycie
podczas tego wyjazdu.



Skoro wyciągów nie ma to pomyślałem, że przejdę się do [Kamieńczyka][wiki-kamienczyk]
i może trochę dalej - aby mieć rozpoznanie trasy przed dniem
[jutrzejszym]({% post_url 2016-11-14-polowanie-na-wschod-i-zachod-w-okolicy-szrenicy %}).

Gdy
[robiliśmy fragment Głownego Szlaku Sudeckiego]({% post_url 2013-02-09-okolice-szrenicy-i-labskiego-szczytu %})
ze [Świeradowa Zdroju][wiki-swieradow] nie miałem okazji przejść z
[Kamieńczyka][wiki-kamienczyk] do [Szrenicy][wiki-szrenica].
Tamtego dnia wjechaliśmy wyciągiem. Chciałem przejść ten fragment podczas
dnia, aby mieć lepsze rozeznanie jak jutro będę tam wchodził w nocy.
Tak przynajmniej sobie naiwnie myślałem.

Chwilę po tym jak wkroczyłem na czarny szlak pieszy, droga przypomniała o
zjawisku zamarzania deszczu. Początkowo jeszcze nie było slisko, ale co
jakiś czas trafiałem na zdradliwe miejsca. Gdzieś za połową czarnego szlaku
postanowiłem założyć raczki. Bardzo cieszyłem się z faktu ich zabrania.
Optymalizując wagę plecaka rozważałem zostawienie ich w domu.

Gdy dotarłem do czerwonego szlaku pieszego przypomniałem sobie, że jest
to szlak głównie kamienisty. Połowa trasy jest lekkim podejściem, a druga połowa
jest wyraźnie bardziej stroma. Raczki się przydały i wiele
ludzi zauważało, że dzięki nim poruszam się sprawniej.

<div class='pixels-photo'>
  <p>
    <img src='https://drscdn.500px.org/photo/183427777/m%3D900/ea3e06ae19019ab8c348d6a78270b809' alt='Kamieńczyk waterfall by Aleksander Kwiatkowski on 500px.com'>
  </p>
  <a href='https://500px.com/photo/183427777/kamie%C5%84czyk-waterfall-by-aleksander-kwiatkowski' alt='Kamieńczyk waterfall by Aleksander Kwiatkowski on 500px.com'></a>
</div>
<script type='text/javascript' src='https://500px.com/embed.js'></script>

Wiedziałem już, że tego dnia wejścia na [Szrenicę][wiki-szrenica] odpada.
Skorzystałem z możliwości i odwiedziłem [wodospad Kamieńczyk][wiki-kamienczyk-wodospad].
Próbowałem na dole zrobić zdjęcia z długim naświetlaniem, tylko
jakoś specjalnie nie jestem z nich zadowolony. Częściowo wodospad jest
zamarznięty, a najlepsze rezultaty są, gdy można zarejestrować ruch
jakiś cząsteczek na wodzie (np. liści). Muszę tutaj więcej eksperymentować.

Wskoczyłem na chwilę do schroniska aby coś zjeść. Później porozmawiałem z
ludźmi schodzącymi z góry o tym jak wygląda szlak na [Szrenicę][wiki-szrenica].
Dowiedziałem się, że śliski będzie jeszcze prawie przez kilometr
od [schroniska Kamieńczyk][wiki-kamienczyk].

Wróciłem do bazy robiąc niżej kilka zdjęć. Kadrowanie nie jest łatwe gdy mało
co widać przez wizjer, a rezultaty można dopiero oglądać po kilkunastu sekundach.
Muszę więcej zdjęć nocno-wieczornych robić. Może po powrocie odwiedzę rynek w
Poznaniu gdy kamienie będą mokre po deszczu.

Pogoda była przewidywana jako idealna, jednak wieczorem pojawiło się trochę chmur.
Nawet oczywista i pewna pogoda może się zmienić w ciągu pół dnia.
