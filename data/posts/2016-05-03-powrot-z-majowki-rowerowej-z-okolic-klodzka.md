---
layout:                 post
title:                  "Powrót z majówki rowerowej z okolic Kłodzka"
subtitle:               "podsumowaniu trzeciego rowerowego wyjazdu w górach"
date:                   2016-05-03 17:00:00
author:                 "Aleksander Kwiatkowski"
header-ext-img:         "https://drscdn.500px.org/photo/152227501/q%3D80_m%3D2000/e5818de7f8598a7adc53d04222d20740"
categories:             article
tags:                   [main, bicycle, todo_media]
towns:                  [dolnoslaskie, klodzko]
lands:                  [kotlina_klodzka]
---

Wstęp
-----

Co się rozpoczęło należy skończyć, dlatego rano po śniadaniu się spakowałem i z sakwami
ruszyłem do [Kłodzka][wiki-klodzko]. Trochę inaczej przejechałem, bo się zakręciłem
i zamiast pojechać przez centrum, jechałem ulicami wokół centrum.

Celowałem na pociąg około 10:30, jednak jest to niemożliwe aby zabrać się szynobusem
z majówki z rowerem. Spokojnie zapakowałem się do następnego osobowego pociągu
do Wrocławia, który miał ruszyć o 12:30.

Powrót pociągami osobowymi nie był szybki, ale był w miarę bezproblemowy. Posiadają one
prawie zawsze przedział gdzie zmieszczą się rowery.

Gdy dojechałem do Poznania przywitał mnie solidny deszcz. Teraz to już mogło
padać.

Co wziąłem
----------

Po powrocie mogłem zobaczyć rzeczy, które wziąłem i jak bardzo były one potrzebne.
Nie jeździłem z sakwami, ale musiałem z nimi dojechać i zostawić je w "bazie".

Poniższa lista jest w moim odczuciu wersją realistyczną - minimalizacja wagi i
generowanych zapachów.

Ciuchy:

* dwie koszulki zwykłe - wystarczyły, gdyż tylko po jeździe je zakładałem a i tak szybko
  zaczęły śmierdzieć grillem
* koszulki termoaktywne - wziąłem 3: dwie lekkie i jedna z długim rękawem. Długi rękaw
  jest idealnym rozwiązaniem gdy jest trochę chłodniej, ale nie wystarczająco chłodno
  na softshella. Jedna koszulka wystarcza na dwa dni.
* spodnie długie lub 3/4 - jedna para wystarczyła, używałem tylko wieczorem
* skarpety - wziąłem dwie pary zwykłe i jedne trekingowe. Często zapomina się o tym, że
  stopy łatwo się wychładzają podczas jazdy. Na szczęście to nie było problemem,
  gdyż nie było zimno. W skarpetach trekingowych jakoś moje stopy czują się lepiej.
* rękawiczki rowerowe - przydają się, chociaż łatwo je zapocić (i nic się z tym nie zrobi)
* piżama - bo tak lepiej się wyśpię
* majtki bawełniane - wiadomo, jednak je zakładałem tylko wieczorem bo wcześniej używałem gacii
  rowerowych
* ponczo - gdyby padało. Lepiej być trochę mokrym niż mocno spoconym, ale warto jednak
  mieć ponczo w razie kryzysowych sytuacji.

Elektronika i gadżety:

* czołówka - dobra do grilla i jedzenia wieczorem, przydatna w wielu innych
  mniej ważnych sytuacjach
* ładowarka do kamerki gopro i 5 akumulatorków
* ładowarka do komórki
* kabel do GPSa - aby można było codziennie zobaczyć na przejechaną trasę. Ułatwia to lepsze zapamiętanie
  szczegółów trasy poprzez kojarzenie miejsc z tego samego dnia.
* mały laptop - aby przetestować jego przewożenie w sakwach używany do wszystkiego
  jako większy "smartfon" (nie lubię tego określenia)

Higiena:

* szczotka do zębów, mały żyl pod prysznic/szampon
* klapki pod prysznic
* mały ręcznik turystyczny

Inne:

* leki - z doświadczenia tylko te na rozwolenienie, przeciwbólowe i coś na gardło bywają
  potrzebne. I to nie częściej niż raz na rok.
* mapy

Wnioski
-------

[wiki-kudowa-zdroj]:           https://pl.wikipedia.org/wiki/Kudowa-Zdr%C3%B3j
[wiki-walbrzych]:              https://pl.wikipedia.org/wiki/Wa%C5%82brzych
[wiki-klodzko]:                https://pl.wikipedia.org/wiki/K%C5%82odzko
[wiki-strzelin]:               https://pl.wikipedia.org/wiki/Strzelin

Z mojego doświadczenia średnio wychodzi 16GB nagrań gopro na dzień.
Oryginalna bateria wystarcza na dłużej, może nawet 30 minut full hd protune, a
zamienniki 15-20 minut.

Planowaliśmy pojechać na południe, jednak nie sprawdziliśmy remontów na kolei.
Okazało się, że pociągi kończą bieg w [Kłodzku][wiki-klodzko], a dalej jest
zastępcza komunikacja autobusowa.

Bardzo mi się podobały trasy kolejowe z [Kłodzka][wiki-klodzko] do
[Wałbrzycha][wiki-walbrzych] oraz druga do [Kudowy Zdrój][wiki-kudowa-zdroj].

Okolice [Kłodzka][wiki-klodzko] są bardzo fajne na rower, jednak ciekawsze mogą być
wzgórza na zachodnie-południe od [Strzelina][wiki-strzelin]
